## Słownik pojęć

### Dane i ich struktura

- **Zbiór danych** – zestaw powiązanych danych publicznych dostępnych w systemie.
- **Metadane** – informacje opisujące zbiór danych, np. źródło, data aktualizacji, format.
- **Dystrybucja zbioru danych** – konkretna i zarządzana instancja danego zbioru danych, udostępniona w określonym formacie i poprzez określony sposób dostępu.
- **Otwarte dane publiczne** – informacje udostępniane publicznie w sposób umożliwiający ich swobodne wykorzystanie.
- **Schemat danych** – opis struktury zbioru danych, sprawdzany przez system w celu umożliwienia ewentualnej konwersji formatu danych oraz weryfikacji zgodności dystrybucji zbiorów danych.
- **Wersjonowanie danych** – mechanizm pozwalający przechowywać i zarządzać różnymi wersjami tego samego zbioru danych, umożliwiając dostęp do historycznych wersji danych.
- **Walidacja danych** – automatyczne sprawdzanie zgodności zbioru danych z przypisanym mu schematem.
- **Standard DCAT** – międzynarodowy standard opisu metadanych zbiorów danych, stosowany w celu zapewnienia interoperacyjności zbiorów danych publicznych.
- **Standard DCAT/AP** – profil aplikacyjny standardu DCAT dla danych publicznych, wymagany do automatycznej walidacji i zapewnienia spójności danych importowanych do systemu.
- **Standard RDF (Resource Description Framework)** – format danych umożliwiający publikację danych na najwyższym (piątym) poziomie otwartości według klasyfikacji 5-star, umożliwiający ich automatyczne przetwarzanie i integrację.

### Dostęp i zarządzanie danymi

- **Interfejs API** – mechanizm umożliwiający programistyczny dostęp do funkcji systemu i pobierania danych.
- **Zarządzanie dostępem do API** – nadawanie i odbieranie uprawnień do korzystania z interfejsu API.
- **Monitorowanie wykorzystania API** – analiza statystyk zapytań do API.
- **Dynamiczne udostępnianie danych** – automatyczna publikacja danych w czasie rzeczywistym poprzez API.
- **Indeksowanie danych** – proces optymalizacji danych w systemie pod kątem ich odnajdywania przez wyszukiwarki internetowe, poprawiający widoczność danych.

### Prezentacja i interakcja z danymi

- **Wizualizacja danych** – graficzne przedstawienie zbioru danych, dobrane zgodnie z rodzajem danych oraz ich przeznaczeniem.
- **Uwaga do zbioru danych** – informacja przekazywana przez użytkownika do systemu, zawierająca komentarze lub zastrzeżenia dotyczące zbioru danych, na przykład brak schematu.
- **Interaktywna wizualizacja** – wizualizacja danych umożliwiająca użytkownikom manipulowanie parametrami, filtrowanie oraz eksplorację danych.
- **Generowanie opisów bibliograficznych** – automatyczne tworzenie opisów cytowań zbiorów danych w standardowych formatach bibliograficznych.

### Subskrypcja i powiadomienia

- **Subskrypcja zbioru danych** – funkcja pozwalająca użytkownikowi otrzymywać powiadomienia o zmianach w wybranych zbiorach.
- **Kanał powiadomień** – metoda dostarczania informacji o zmianach w danych, np. e-mail, SMS.
- **Statystyki użycia/pobrań danych** – raporty prezentujące częstotliwość wykorzystania lub pobierania danych przez użytkowników systemu.

### Bezpieczeństwo i zgodność z regulacjami

- **Zgodność z RODO** – zapewnienie zgodności systemu z europejskimi przepisami o ochronie danych osobowych.
- **Kopia zapasowa danych** – duplikat danych tworzony w celu ochrony przed ich utratą, uszkodzeniem lub nieautoryzowaną modyfikacją.
- **Dwuskładnikowa autoryzacja (2FA)** – metoda uwierzytelniania użytkowników za pomocą dwóch niezależnych składników, zapewniająca wyższy poziom bezpieczeństwa.
- **Captcha** – mechanizm weryfikacji użytkowników chroniący przed spamem i botami.

### Użytkownicy i dostęp do systemu

- **Użytkownik systemu** – każda osoba korzystająca z systemu, np. obywatel, analityk, przedsiębiorca, administrator.
- **Logowanie do systemu** – proces uwierzytelnienia użytkownika przed uzyskaniem dostępu do konta.
- **Zarządzanie użytkownikami** – proces tworzenia, edytowania, usuwania kont użytkowników oraz przypisywania im uprawnień.
- **Anonimowy dostęp** – możliwość korzystania z wybranych funkcji systemu bez konieczności logowania się przez użytkownika.

### Integracja z innymi systemami

- **Integracja CKAN** – możliwość wymiany danych oraz metadanych z systemem CKAN za pomocą API, umożliwiająca interoperacyjność pomiędzy platformami otwartych danych.
- **Obsługa formatów danych** – wsparcie dla różnych formatów danych (np. CSV, XML, JSON, RDF) w celu umożliwienia łatwej integracji oraz wymiany danych z innymi systemami.
